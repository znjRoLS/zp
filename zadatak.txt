Група 13.
Приликом генерисања новог пара кључева за X.509 сертификат треба подржати само DSA
алгоритам (са свим дужинама кључа подржаним у графичком корисничком интерфејсу) у
комбинацији са свим варијантама хеш алгоритама подржаним у графичком корисничком
интерфејсу. Кориснику треба понудити да унесе следеће информације: величину кључа,
верзију сертификата, период важења, серијски број и информације о кориснику (CN, OU,
O, L, ST, C). Треба подржати само v3 верзију сертификата. Кориснику треба понудити да
опционо може да унесе и следеће екстензије: коришћење кључа (key usage),
алтернативна имена издаваоца сертификата (issuer alternative name) и основна
ограничења (basic constraints). Омогућити за екстензије да се означи да ли су критичне
или не. Корисник треба да има могућност да у апликацији сачува генерисани пар кључева
под жељеним именом.
Приликом извоза пара кључева за X.509 сертификат кориснику треба омогућити да
одабере путању до фајла за извоз (креира фајл, ако не постоји) и унесе лозинку којом ће
заштити фајл. Приликом увоза пара кључева за X.509 сертификат кориснику треба
омогућити да одабере фајл за увоз и унесе лозинку којом је фајл заштићен, а затим сачува
увезени пар кључева под жељеним именом. Треба подржати само PKCS #12 формат фајла
(екстензија .p12).
За све постојеће парове кључева омогућити структурирани приказ свих поља дефинисаних
у опису функционалности генерисања новог пара кључева за X.509 сертификат уз додатак
информација о потпису за оне парове који су потписани.
Приликом потписивања X.509 сертификата потребно је омогућити да се најпре за
одабрани пар кључева генерише захтев за потписивање сертификата (CSR), затим да се
прикажу подаци о сертификату и на крају омогући кориснику да потпише сертификат. За
CSR користити PKCS #10 формат.
За креиране X.509 сертификате потребно је омогућити извоз сертификата у base-64
енкодираном X.509 формату (PEM) и бинарном формату (DER) (у оба случаја екстензија
фајла је .cer). Кориснику омогућити да одабере путању до фајла за извоз (креира фајл, ако
не постоји).
